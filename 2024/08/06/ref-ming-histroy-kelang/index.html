<!DOCTYPE html>
<html lang="en">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 7.2.0">

  <link rel="apple-touch-icon" sizes="180x180" href="/apple-touch-icon-next.png">
  <link rel="icon" type="image/png" sizes="32x32" href="/favicon-32x32-next.png">
  <link rel="icon" type="image/png" sizes="16x16" href="/favicon-16x16-next.png">
  <link rel="mask-icon" href="/favicon-32x32-next.png" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.5.2/css/all.min.css" integrity="sha256-XOqroi11tY4EFQMR9ZYwZWKj5ZXiftSx36RRuC3anlA=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"jchans.github.io","root":"/","images":"/images","scheme":"Pisces","darkmode":false,"version":"8.20.0","exturl":false,"sidebar":{"position":"left","width_expanded":320,"width_dual_column":240,"display":"remove","padding":18,"offset":12},"copycode":{"enable":false,"style":null},"fold":{"enable":false,"height":500},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"Searching...","empty":"We didn't find any results for the search: ${query}","hits_time":"${hits} results found in ${time} ms","hits":"${hits} results found"}}</script><script src="/js/config.js"></script>

    <meta name="description" content="雞籠山在彭湖嶼東北，故名北港，又名東番，去泉州甚邇。地多深山大澤，聚落星散。無君長，有十五社，社多者千人，少或五六百人。無徭賦，以子女多者為雄，聽其號令。雖居海中，酷畏海，不善操舟，老死不與領國往來。 永樂時，鄭和遍歷東西洋，靡不獻琛恐後，獨東番遠避不至。和惡之，家貽一銅鈴，俾掛諸項，蓋擬之狗國也。其後，人反寶之，富者至掇數枚，曰：「此祖宗所遺。」俗尚勇，暇即習走，日可數百里，不讓奔馬。足皮厚數分">
<meta property="og:type" content="article">
<meta property="og:title" content="【摘錄】明史&#x2F;列傳第二百十一&#x2F;外國四&#x2F;雞籠">
<meta property="og:url" content="https://jchans.github.io/2024/08/06/ref-ming-histroy-kelang/index.html">
<meta property="og:site_name" content="老翰雜記">
<meta property="og:description" content="雞籠山在彭湖嶼東北，故名北港，又名東番，去泉州甚邇。地多深山大澤，聚落星散。無君長，有十五社，社多者千人，少或五六百人。無徭賦，以子女多者為雄，聽其號令。雖居海中，酷畏海，不善操舟，老死不與領國往來。 永樂時，鄭和遍歷東西洋，靡不獻琛恐後，獨東番遠避不至。和惡之，家貽一銅鈴，俾掛諸項，蓋擬之狗國也。其後，人反寶之，富者至掇數枚，曰：「此祖宗所遺。」俗尚勇，暇即習走，日可數百里，不讓奔馬。足皮厚數分">
<meta property="og:locale" content="en_US">
<meta property="article:published_time" content="2024-08-06T03:35:37.000Z">
<meta property="article:modified_time" content="2024-08-06T03:39:08.054Z">
<meta property="article:author" content="LaohanJ">
<meta name="twitter:card" content="summary">


<link rel="canonical" href="https://jchans.github.io/2024/08/06/ref-ming-histroy-kelang/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"en","comments":true,"permalink":"https://jchans.github.io/2024/08/06/ref-ming-histroy-kelang/","path":"2024/08/06/ref-ming-histroy-kelang/","title":"【摘錄】明史/列傳第二百十一/外國四/雞籠"}</script>

<script class="next-config" data-name="calendar" type="application/json">""</script>
<title>【摘錄】明史/列傳第二百十一/外國四/雞籠 | 老翰雜記</title>
  








  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="Toggle navigation bar" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">老翰雜記</p>
      <i class="logo-line"></i>
    </a>
      <p class="site-subtitle" itemprop="description">Since 2023-01-18</p>
      <img class="custom-logo-image" src="/uploads/the-cat-2023_200x200.jpg" alt="老翰雜記">
  </div>

  <div class="site-nav-right">
    <div class="toggle popup-trigger" aria-label="Search" role="button">
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>Home</a></li><li class="menu-item menu-item-notes"><a href="/Notes/" rel="section"><i class="fa fa-scroll fa-fw"></i>Notes</a></li><li class="menu-item menu-item-categories"><a href="/categories/" rel="section"><i class="fa fa-th fa-fw"></i>Categories</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>Tags</a></li><li class="menu-item menu-item-archives"><a href="/archives/" rel="section"><i class="fa fa-archive fa-fw"></i>Archives</a></li>
  </ul>
</nav>




</header>
    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="en">
    <link itemprop="mainEntityOfPage" href="https://jchans.github.io/2024/08/06/ref-ming-histroy-kelang/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/uploads/the-cat-2023_200x200.jpg">
      <meta itemprop="name" content="LaohanJ">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="老翰雜記">
      <meta itemprop="description" content="">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="【摘錄】明史/列傳第二百十一/外國四/雞籠 | 老翰雜記">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          【摘錄】明史/列傳第二百十一/外國四/雞籠
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">Posted on</span>
      

      <time title="Created: 2024-08-06 11:35:37 / Modified: 11:39:08" itemprop="dateCreated datePublished" datetime="2024-08-06T11:35:37+08:00">2024-08-06</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">In</span>
        <span itemprop="about" itemscope itemtype="http://schema.org/Thing">
          <a href="/categories/%E6%91%98%E9%8C%84/" itemprop="url" rel="index"><span itemprop="name">摘錄</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody"><p>雞籠山在彭湖嶼東北，故名北港，又名東番，去泉州甚邇。地多深山大澤，聚落星散。無君長，有十五社，社多者千人，少或五六百人。無徭賦，以子女多者為雄，聽其號令。雖居海中，酷畏海，不善操舟，老死不與領國往來。</p>
<p>永樂時，鄭和遍歷東西洋，靡不獻琛恐後，獨東番遠避不至。和惡之，家貽一銅鈴，俾掛諸項，蓋擬之狗國也。其後，人反寶之，富者至掇數枚，曰：「此祖宗所遺。」俗尚勇，暇即習走，日可數百里，不讓奔馬。足皮厚數分，履荊棘如平地。男女椎結，裸逐無所避。女或結草裙蔽體，遇長老則背身而立，俟過乃行。男子穿耳。女子年十五，斷唇旁齒以為飾，手足皆刺文，眾社畢賀，費不貲。貧者不任受賀，則不敢刺。四序，以草青為歲首。土宜五穀，而不善水田。谷種落地，則止殺，謂行好事，助天公，乞飯食。既收穫，即標竹竿於道，謂之插青，此時逢外人便殺矣。村落相仇，刻期而後戰，勇者數人前跳，被殺則立散。其勝者，眾賀之，曰：「壯士能殺人也。」其負者，家眾亦賀之，曰：「壯士不畏死也」。次日，即和好如初。地多竹，大至數拱，長十丈，以竹構屋，覆之以茅，廣且長，聚族而居。無歷日、文字，有大事集眾議之。善用鏢槍，竹柄鐵鏃，銛甚，試鹿鹿斃，試虎虎亦斃。性既畏海，捕魚則於溪澗。冬月聚眾捕鹿，鏢發輒中，積如丘山。獨不食雞雉，但取其毛以為飾。中多大溪，流入海，水澹，故其外名淡水洋。</p>
<p>嘉靖末，倭寇擾閩，大將戚繼光敗之。倭遁居於此，其黨林道乾從之。已，道乾懼為倭所並，又懼官軍追擊，揚帆直抵浡泥，攘其邊地以居，號道乾港。而雞籠遭倭焚掠，國遂殘破。初悉居海濱，既遭倭難，稍稍避居山後。忽中國漁舟從魍港飄至，遂往來通販，以為常。至萬曆末，紅毛番泊舟於此，因事耕鑿，設阛阓，稱台灣焉。</p>
<p>崇禎八年，給事中何楷陳靖海之策，言：「自袁進、李忠、楊祿、楊策、鄭芝龍、李魁奇、鐘斌、劉香相繼為亂，海上歲無寧息。今欲靖寇氛，非墟其窟不可。其窟維何？台灣是也。台灣在彭湖島外，距漳、泉止兩日夜程，地廣而腴。初，貧民時至其地，規魚鹽之利，後見兵威不及，往往聚而為盜。近則紅毛築城其中，與奸民互市，屹然一大部落。墟之之計，非可干戈從事，必嚴通海之禁，俾紅毛無從謀利，奸民無從得食，出兵四犯，我師乘其虛而擊之，可大得志。紅毛舍此而去，然後海氛可靖也。」時不能用。</p>
<p>其地，北自雞籠，南至浪嶠，可一千餘里。東自多羅滿，西至王城，可九百餘裡。水道，順風，自雞籠淡水至福州港口。五更可達。自台灣港至彭湖嶼，四更可達。自彭湖至金門，七更可達。東北至日本，七十更可達。南至呂宋，六十更可達。蓋海道不可以里計，舟人分一晝夜為十更，故以更計道里云。</p>

    </div>

    
    
    

    <footer class="post-footer">

        

          <div class="post-nav">
            <div class="post-nav-item">
                <a href="/2024/08/06/memo-2024-08-06/" rel="prev" title="memo 2024-08-06">
                  <i class="fa fa-angle-left"></i> memo 2024-08-06
                </a>
            </div>
            <div class="post-nav-item">
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">

  <div class="copyright">
    &copy; 
    <span itemprop="copyrightYear">2024</span>
    <span class="with-love">
      <i class="fa fa-heart"></i>
    </span>
    <span class="author" itemprop="copyrightHolder">LaohanJ</span>
  </div>
  <div class="powered-by">Powered by <a href="https://hexo.io/" rel="noopener" target="_blank">Hexo</a> & <a href="https://theme-next.js.org/pisces/" rel="noopener" target="_blank">NexT.Pisces</a>
  </div>

    </div>
  </footer>

  
  <div class="back-to-top" role="button" aria-label="Back to top">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  






  





</body>
</html>
